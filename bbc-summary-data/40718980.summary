[SN]URL[SN]
http://web.archive.org/web/20170726005812/http://www.bbc.co.uk/newyddion/40718980

[SN]TITLE[SN]
Y chwilio'n parhau am ddyn sydd ar goll yn y Sioe Fawr

[SN]FIRST-SENTENCE[SN]
Mae Heddlu Dyfed Powys yn dweud eu bod yn bryderus am lanc 19 oed sydd ar goll o'r Sioe Frenhinol yn Llanelwedd.

[SN]RESTBODY[SN]
Cafodd James Corfield ei weld ddiwethaf ym Mar yr Aelodau ar y maes nos Lun.
Dywedodd yr heddlu eu bod yn parhau i geisio chwilio am James.
Mae tîm Achub Mynydd Bannau Brycheiniog wedi cadarnhau y byddan nhw'n chwilio afonydd cyfagos ddydd Mercher, ac maen nhw'n rhybuddio pobl i beidio â cheisio chwilio afonydd ar ben eu hunain.
Mewn neges ar wefan Twitter nos Fawrth, fe ddwedon nhw eu bod 'dal yn bryderus' amdano, gan apelio ar i unrhyw un sydd â gwybodaeth i gysylltu â nhw drwy ffonio 101.
Yn gynharach ddydd Mawrth, cafodd cyhoeddiad ei wneud amdano ar lwyfan y Clybiau Ffermwyr Ifanc.
Mae Clwb Ffermwyr Ifanc Maldwyn a theulu James hefyd wedi apelio am wybodaeth ar eu tudalennau Facebook.
