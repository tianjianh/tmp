[SN]URL[SN]
http://web.archive.org/web/20170728134217/http://www.bbc.co.uk/newyddion/40751411

[SN]TITLE[SN]
£4m ar gyfer gorsaf drenau newydd yn Bow Street

[SN]FIRST-SENTENCE[SN]
Mae Llywodraeth y DU wedi cyhoeddi arain i adeiladu gorsaf drenau newydd yn Bow Street, Ceredigion.

[SN]RESTBODY[SN]
Dywedodd yr Adran Trafnidiaeth y bydd y cynllun yn derbyn £3.945m ar gyfer adeiladu'r orsaf, ynghyd â maes parcio ac arhosfan bws.
Roedd Llywodraeth Cymru wedi gwneud cais i Lywodraeth San Steffan am dri chwarter cost y prosiect £6.8m, sef y mwyafrif y bydden nhw'n gallu ei roi.
Dywedodd yr Adran Trafnidiaeth mai cyfrifoldeb Llywodraeth Cymru fyddai sicrhau bod gweddill yr arian mewn lle.
Mae Bow Street yn un o bum lleoliad ar draws Cymru a Lloegr fydd yn cael gorsafoedd newydd - gyda'r pedwar arall yn Lloegr.
Yn ôl yr Adran Trafnidiaeth, bydd yr orsaf yn cael ei ddefnyddio fel gwasanaeth parcio a theithio ar gyfer gorsafoedd Aberystwyth a'r Borth.
Roedd gan Bow Street orsaf rheilffordd brysur yn ystod yr 19eg Ganrif, ond daeth y teithio i ben yn 1965 yn dilyn toriadau Beeching.
Ers hynny mae nifer wedi ymgyrchu i ailagor yr orsaf yno.
Y gobaith yw y bydd yr orsaf yn agor erbyn mis Mawrth 2020.
