[SN]URL[SN]
http://web.archive.org/web/20170329224935/http://www.bbc.co.uk/newyddion/39435714

[SN]TITLE[SN]
'Dim rheswm i Brexit fod yn drychineb i Gymru'

[SN]FIRST-SENTENCE[SN]
Mae'r Prif Weinidog Carwyn Jones yn dweud nad oes rheswm i Brexit fod yn "drychineb" i Gymru.

[SN]RESTBODY[SN]
Mewn cyfweliad gyda BBC Cymru, dywedodd Mr Jones: "Os caiff Brexit ei weinyddu'n iawn, bach iawn fydd yr effaith. Fe allai'r effaith beidio ag achosi anhawsterau o unrhyw fath i ni."
Serch hynny, roedd ganddo rybudd: "Os na chaiff ei weinyddu'n iawn, mae'n bosib y bydd yn drychineb. Fe allai wneud i Gymru a'r Deyrnas Unedig edrych yn amherthnasol, yn gr≈µp o ynysoedd oddi ar arfordir Ewrop, sydd ddim yn rhan o farchnad fawr."
Ychwanegodd: "Does dim rheswm iddo fod yn drychineb."
"Mae yna naws afreal i hyn - mae'n mynd i gymryd llawer hirach na dwy flynedd. Fe fydd yn bum mlynedd. Rhaid i ni fod yn amyneddgar".
"Y peth pwysig yw fod hyn yn cael ei wneud yn iawn, nad oes brysio, nad yw'n cael ei wneud yn anghywir."
