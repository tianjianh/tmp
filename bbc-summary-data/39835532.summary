[SN]URL[SN]
http://web.archive.org/web/20170507235315/http://www.bbc.co.uk/newyddion/39835532

[SN]TITLE[SN]
Teyrnged teulu i ddyn fu farw mewn gwrthdrawiad

[SN]FIRST-SENTENCE[SN]
Mae teulu dyn gafodd ei ladd mewn gwrthdrawiad yn Llanhari fore Sadwrn wedi rhoi teyrnged iddo.

[SN]RESTBODY[SN]
Bu farw Mark Golubovic, 32 oed, wedi i'w gar daro'n erbyn cerbyd nwyddau trwm, oedd yn teithio i'r cyfeiriad arall ar Ffordd Llanari tua 08:30.
Cafodd mam Mr Golubovic, Irene, oedd yn teithio yn y car, hefyd ei hanafu'n ddifrifol ac mae'n cael triniaeth yn Ysbyty Athrofaol Cymru yng Nghaerdydd.
Mewn datganiad, dywedodd ei deulu: "Mae hyn yn dorcalon i'r teulu cyfan, ac rydym yn ceisio dod i dermau a'r drychineb sydd wedi dwyn Mark oddi wrthon ni.
"Roedd Mark yn dad a mab cariadus, ac yn ffrind i lawer.
"Mae'n meddyliau gyda ei fam, Irene, sydd yn yr uned gofal dwys yn yr Ysbyty Athrofaol."
Mae Heddlu'r De yn parhau i ymchwilio i achos y gwrthrawiad, ac mae unrhyw dystion sydd ddim eto wedi siarad Ã¢'r heddlu yn cael eu hannog i gysylltu drwy ffonio 101, a dyfynu'r cyfeirnod 1700171795.
