[SN]URL[SN]
http://web.archive.org/web/20170529141507/http://www.bbc.com/newyddion/40082670

[SN]TITLE[SN]
Tân yn effeithio ar wasanaethau trên

[SN]FIRST-SENTENCE[SN]
Mae deg o griwiau yn ceisio rheoli tân mewn iard sgrap yn ardal Abertawe.

[SN]RESTBODY[SN]
Dechreuodd y tân ar safle  M & R Commercials yn Fforestfach tua 06:00 fore Llun.
Mae dros 70 o ddiffoddwyr ar y safle sy'n cynnwys teiars, silindrau.
Dywedodd llefarydd ar ran  Iechyd Cyhoeddus Cymru eu bod wedi cynghori pobl i gadw eu drysau a ffenestri wedi cau, ac i gadw draw o'r safle.
Mae'r digwyddiad hefyd wedi effeithio ar wasanaethau trên rhwng Abertawe a Llanelli.
Dywed Trenau Arriva Cymru y bod yna oedi i wasanaethau Gŵyl y Banc a bod yna wasanaeth bws yn cludo teithwyr rhwng Abertawe a Llanelli.
Mae ffyrdd o amgylch Stad Ddiwydiannol Fforestfach wedi eu cau ac mae'r heddlu yn cynghori gyrwyr i osgoi'r ardal.
Mae Cyfoeth Naturiol Cymru (CNC) yn dweud eu bod yn ymchwilio i'r digwyddiad.
"Mae ein timoedd wedi gosod offer i geisio lleihau effaith dŵr wedi ei heintio yn cyrraedd nant Fforestfach," meddai Jonathan Jones o CNC.
"Mae ein timoedd asesu ansawdd yr aer yn cydweithio gydag Iechyd Cyhoeddus Cymru a'r Awdurdod Lleol i reoli'r risg."
