[SN]URL[SN]
http://web.archive.org/web/20170327204913/http://www.bbc.co.uk/newyddion/39412267

[SN]TITLE[SN]
Ymateb mam Khalid Masood i ymosodiad Llundain

[SN]FIRST-SENTENCE[SN]
Mae mam Khalid Masood - neu Adrian Ajoa fel y cafodd ei enwi'n wreiddiol - wedi sôn am ei thristwch yn dilyn yr ymosodiad gan ei mab ar bobl ger San Steffan yr wythnos ddiwethaf.

[SN]RESTBODY[SN]
Dywedodd Janet Ajao, sydd yn byw yn Sir Gaerfyrddin: "Rydw i wedi cael fy syfrdanu a fy nhristau gan weithredoedd fy mab sydd wedi lladd ac anafu pobl ddiniwed yn San Steffan."
"Ers sylweddoli mai fy mab oedd yn gyfrifol rwyf i wedi diosg dagrau i'r bobl a gafodd eu dal yn y digwyddiad erchyll yma.
"Rydw i eisiau gwneud hi'n gwbl glir, er mwyn osgoi unrhyw amheuaeth, nad ydw i yn cytuno â'i weithredoedd na'r hyn roedd e'n credu ac a arweiniodd ato'n cyflawni'r digwyddiad erchyll yma.
"Fe hoffwn ddiolch i fy ffrindiau, fy nheulu a'r gymuned o waelod fy nghalon am y cariad a'r gefnogaeth a roddwyd i ni."
Yn dilyn yr ymosodiad bu heddlu yn archwilio nifer o gartrefi gan gynnwys tŷ Mrs Ajoa.
Pwysleisiodd yr heddlu nad oedd Mrs Ajoa yn cael ei hamau o unrhyw drosedd.
Saethwyd Masood yn farw gan yr heddlu ar ôl iddo ladd pedwar o bobl wrth iddo yrru car dros balmant pont Westminster, cyn ymosod ar blismon y tu allan i blas San Steffan.
