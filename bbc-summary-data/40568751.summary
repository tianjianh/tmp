[SN]URL[SN]
http://web.archive.org/web/20170712000601/http://www.bbc.co.uk/newyddion/40568751

[SN]TITLE[SN]
Canfod baban newydd-anedig mewn safle bws yn Sir Conwy

[SN]FIRST-SENTENCE[SN]
Mae Heddlu'r Gogledd yn ymchwilio wedi i faban newydd-anedig gael ei ganfod mewn safle bws yn Sir Conwy fore Mawrth.

[SN]RESTBODY[SN]
Dywedodd yr heddlu fod y ferch fach wedi ei chanfod ger tafarn y Magpie and Stump yn Nhywyn tua 07:15.
Dywedodd Helen Douglas ar ran yr heddlu: "Rydym eisiau i'r fam wybod ei bod hi ar hyn o bryd yn cael gofal a thriniaeth yn Ysbyty Glan Clwyd.
"Rydym yn poeni am iechyd mam y ferch fach ac yn apelio arni i gysylltu 창 mi, Helen, ar 07835 92378.
"Yn yr un modd, os ydych chi'n ffrind, perthynas neu'n gymydog i'r fam, gallwch gysylltu 창 mi ar yr un rhif.
"Rydym eisiau sicrhau fod y fam yn cael y gofal meddygol sydd ei angen arni."
Mae'r heddlu'n dweud y dylai unrhyw un arall sydd 창 gwybodaeth allai helpu'r heddlu i adnabod i fam gysylltu 창 nhw ar 101, gan ddefnyddio'r cyfeirnod V103529.
