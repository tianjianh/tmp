[SN]URL[SN]
http://web.archive.org/web/20170410082006/http://www.bbc.co.uk/newyddion/39551762

[SN]TITLE[SN]
Gwobr Olivier i Rebecca Trehearn am ei rhan yn Show Boat

[SN]FIRST-SENTENCE[SN]
Roedd y Gymraes, Rebecca Trehearn, ymhlith enillwyr Gwobrau Olivier nos Sul.

[SN]RESTBODY[SN]
Cafodd y perfformiwr o'r Rhyl ei gwobrwyo yng nghategori'r Actores Orau mewn Rôl Gefnogol mewn Sioe Gerdd am ei rhan yn Show Boat.
Gwobrau Olivier yw prif wobrau byd y sioeau cerdd a'r theatrau yn y DU.
Yn y blynyddoedd diweddar, mae Ms Trehearn wedi perfformio ar lwyfannau'r West End mewn sioeau fel Diary of a Teenage Girl, Floyd Collins a City of Angels.
Mae hi hefyd wedi ymddangos ar y teledu, gan gynnwys yn nrama Dim ond y Gwir ar S4C.
Ms Trehearn oedd enillydd cystadleuaeth Wawffactor 'nôl yn 2005.
