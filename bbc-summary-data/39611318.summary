[SN]URL[SN]
http://web.archive.org/web/20170415234014/http://www.bbc.co.uk/newyddion/39611318

[SN]TITLE[SN]
60,000 o bobl yn mwynhau 'Dydd y Farn' yng Nghaerdydd

[SN]FIRST-SENTENCE[SN]
Gyda 60,000 o docynau wedi gwerthu ar gyfer 'Dydd y Farn' yn Stadiwm y Principality yng Nghaerdydd, y Gleision a'r Scarlets oedd y rhanbarthau buddugol yn y ddwy gêm.

[SN]RESTBODY[SN]
Yn gêm gyntaf 'Dydd y Farn' fe ennillodd y Gleision yn gyfforddus yn erbyn y Gweilch.
Dyma oedd buddugoliaeth gyntaf y Gleision dros y Gweilch yn y Pro 12 ers 2010.
Kristian Dacey, Lloyd Williams a Nick Williams groesodd i'r Gleision wrth iddyn nhw fynd fewn i'r egwyl ar y blaen o 21 - 3.
Croesodd Taufa'ao Filise a Gareth Anscombe hefyd i selio pwynt bonws.
Er i'r Gweilch sgorio dau gais yn yr ail hanner drwy Dan Evans a Paul James, fe allai nhw ddisgyn o'r pedwar uchaf yn dilyn ei pedwaredd colled yn olynnol.
Llwyddodd y Scarlets i drechu'r Dreigiau gyda'r ddau dîm yn sicrhau pwynt bonws yn ail gêm 'Dydd y Farn'.
Roedd y sgôr yn 6-3 i'r Dreigiau ar ddiwedd hanner cyntaf digon di fflach. Angus O'Brien giciodd yn gywir ddwy waith i'r Dreigiau a Dan Jones i'r Scarlets.
Yn yr ail hanner, canolwr y Scarlets Jonathan Davies groesodd am y cais agoriadol o'r gêm ar ôl i Adam Hughes o'r Dreigiau weld y garden felen ar yr awr.
Croesodd Liam Williams i ychwanegu at bwyntiau'r Scarlets a gwneud y sgôr yn 9 - 21.
Yn munudau olaf y gêm fe gafodd y Dreigiau cais gysur ar gyda'r asgellwr Adam Hughes yn croesi.
Dywedodd capten y Scarlets Ken Owens a'r ddiwedd y gêm ei fod yn "siomedig gyda'r perfformiad ar y cyfan a bod y Scarlets wedi gwneud digon i haeddu'r fuddugoliaeth."
Mae'r Scarlets bellach yn y trydydd safle yn nhabl y Pro 12 gyda 67 o bwyntiau, un safle'n uwch na'r Gweilch sydd ar 65 pwynt, tra bod y Dreigiau yn degfed safle.
