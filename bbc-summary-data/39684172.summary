[SN]URL[SN]
http://web.archive.org/web/20170423223222/http://www.bbc.co.uk/newyddion/39684172

[SN]TITLE[SN]
Llafur eisiau gŵyl y banc ar ddydd Gŵyl Dewi

[SN]FIRST-SENTENCE[SN]
Mae'r blaid Lafur wedi dweud y bydden nhw'n creu pedair o wyliau banc newydd petaen nhw'n ennill yr Etholiad Cyffredinol.

[SN]RESTBODY[SN]
Fe fyddai'r rheiny ar ddyddiau nawddsant y pedair gwlad.
Mae Jeremy Corbyn yn credu y byddai hyn yn "dathlu diwylliant cenedlaethol ein pedair cenedl".
Fel arfer mae gan Loegr a Chymru wyth o wyliau banc y flwyddyn, naw sydd gan yr Alban a 10 sydd gan Ogledd Iwerddon.
Mae Llafur yn dweud mai cyfartaledd gwledydd y G20 yw 12.
O dan y polisi newydd byddai llywodraethau'r gwledydd datganoledig yn cael penderfynu os y bydden nhw'n cymeradwyo'r gwyliau banc ychwanegol neu beidio.
Mae creu gwyliau banc yn un o'r pwerau sydd wedi ei ddatganoli yn yr Alban.
Dywedodd ffynhonnell o'r blaid Geidwadol: "Byddai economi Prydain ar wyliau parhaol pe byddai Mr Corbyn yn cyrraedd Downing Street."
Newyddion arall ynglŷn â'r ymgyrchu
