[SN]URL[SN]
http://web.archive.org/web/20170406021835/http://www.bbc.co.uk/newyddion/39506700

[SN]TITLE[SN]
Arestio dau wedi marwolaeth babi yng Nghei Newydd

[SN]FIRST-SENTENCE[SN]
Mae dau o bobl wedi eu harestio yn dilyn marwolaeth babi yng Nghei Newydd, Ceredigion yr wythnos diwethaf.

[SN]RESTBODY[SN]
Fe gafodd swyddogion o Heddlu Dyfed Powys eu galw i gyfeiriad yn y dref ar 30 Mawrth yn dilyn adroddiadau fod babi yn wael.
Cafodd y babi ei gludo i'r ysbyty mewn ambiwlans, ond bu farw'n ddiweddarach.
Fe gafodd dau o bobl eu harestio ar amheuaeth o esgeulustod yn dilyn y farwolaeth, ac yna eu rhyddhau tra bod yr heddlu yn parhau i ymchwilio.
Dywedodd yr heddlu fod dynes 24 oed wedi ei harestio ymhellach ar amheuaeth o ddynladdiad.
