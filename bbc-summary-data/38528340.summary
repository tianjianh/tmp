[SN]URL[SN]
http://web.archive.org/web/20170106224203/http://www.bbc.co.uk/newyddion/38528340

[SN]TITLE[SN]
Arestio dynes yn dilyn 'llofruddiaeth' yn Hen Golwyn

[SN]FIRST-SENTENCE[SN]
Mae dynes wedi cael ei harestio ar amheuaeth o lofruddio ar Ã´l i gorff dyn gael ei ddarganfod yn Sir Conwy.

[SN]RESTBODY[SN]
Cafodd Heddlu Gogledd Cymru eu galw tua 20:30 nos Iau i leoliad yn ardal Bryn Heulog yn Hen Golwyn, ble gafwyd hyd i gorff David James Kingsbury, 35 oed o'r dref.
Mae'r ddynes, sydd hefyd o'r ardal, yn cael ei chadw yn y ddalfa i gael ei chwestiynu gan yr heddlu.
Mae'r crwner wedi cael ei hysbysu a dywedodd yr heddlu y bydd prawf post mortem yn cael ei gynnal ddydd Gwener.
Dywedodd y Ditectif Brif Arolygydd, Andrew Williams: "Rwy'n apelio i unrhyw un wnaeth weld neu glywed dyn a dynes yn cweryla gyda'i gilydd, neu gydag unrhyw un arall, yn yr ardal."
