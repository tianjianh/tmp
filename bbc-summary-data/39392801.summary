[SN]URL[SN]
http://web.archive.org/web/20170325131005/http://www.bbc.co.uk/newyddion/39392801

[SN]TITLE[SN]
Arestio gyrrwr wedi damwain angheuol yng Ngorseinon

[SN]FIRST-SENTENCE[SN]
Mae dyn wedi cael ei arestio ar amheuaeth o achosi marwolaeth drwy yrru'n beryglus yng Ngorseinon brynhawn Gwener.

[SN]RESTBODY[SN]
Bu farw dyn ar ôl iddo gael ei daro gan oleuadau traffig ar ôl i gar daro yn erbyn y golau.
Fe  ddigwyddodd y ddamwain yn fuan wedi 16:15.
Bu farw dyn 55 oed ar ôl i gar BMW fwrw y goleuadau traffig. Credir i'r goleuadau gwympo ar ben y dyn.
Mae'r dyn sydd wedi cael ei arestio yn dod o ardal Uplands yn Abertawe ac yn parhau yn y ddalfa.
Mae plismyn yn apelio ar dystion i gysylltu â nhw drwy ffonio 101 neu drwy gysylltu â Thaclo'r Taclau gan nodi y rhif 1700111007.
