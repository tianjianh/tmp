[SN]URL[SN]
http://web.archive.org/web/20170820193207/http://www.bbc.com/newyddion/40994655

[SN]TITLE[SN]
Arestio dyn wedi ymgais i gipio merch fach dair oed

[SN]FIRST-SENTENCE[SN]
Mae dyn 50 oed wedi cael ei gadw yn y ddalfa yn dilyn ymgais i gipio plentyn yn Y Fflint.

[SN]RESTBODY[SN]
Cafodd Heddlu'r Gogledd eu galw toc cyn 14:00 brynhawn Sul yn dilyn adroddiad fod dyn wedi ceisio cipio merch dair oed ger Pafiliwn Jade Jones yn y dref.
Pan gyrhaeddodd yr heddlu roedd aelodau o'r cyhoedd eisoes wedi dal y dyn, ac fe gafodd ei arestio gan y swyddogion.
Dywedodd y Ditectif Brif Arolygydd Arwyn Jones: "Hoffwn dawelu meddyliau'r cyhoedd fod y plentyn yn saff gyda'i theulu, a bod y dyn yn parhau yn y ddalfa.
"Hoffwn hefyd ddiolch i aelodau'r cyhoedd wnaeth ymateb mor sydyn i ddal y dyn cyn i'r heddlu gyrraedd. Megis dechrau y mae ein hymchwiliad, ac rydym yn ystyried pob posibiliad."
Ychwanegodd fod yr heddlu'n awyddus i unrhyw un a welodd unrhyw beth i gysylltu Ã¢ nhw.
