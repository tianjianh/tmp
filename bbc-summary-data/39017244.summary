[SN]URL[SN]
http://web.archive.org/web/20170219030719/http://www.bbc.co.uk/newyddion/39017244

[SN]TITLE[SN]
Bale yn ei ôl ac yn sgorio i Real Madrid

[SN]FIRST-SENTENCE[SN]
Fe ddaeth mymryn o ryddhad i gefnogwyr pêl-droed Cymru ddydd Sadwrn wrth i seren y tîm cenedlaethol, Gareth Bale ddychwelyd i Real Madrid yn dilyn anaf i'w ffêr.

[SN]RESTBODY[SN]
Fe ddechreuodd Bale ar y fainc, wrth i Real Madrid wynebu Espanyol, gan ddod ymlaen ar ôl 71 munud.
Gwnaeth argraff yn syth gan sgorio gyda saith munud o'r gêm yn weddill, a chipio'r fuddugoliaeth i Madrid o 2-0.
Mae disgwyl y bydd Bale yn holliach ac ar gael i chwarae dros Gymru yn eu gêm ragbrofol nesaf yn erbyn Gweriniaeth Iwerddon ar nos Wener Mawrth 24.
