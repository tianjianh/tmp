[SN]URL[SN]
http://web.archive.org/web/20170522201323/http://www.bbc.co.uk/newyddion/39998611

[SN]TITLE[SN]
Dyn yn gwadu achosi marwolaeth nyrs ger y Felinheli

[SN]FIRST-SENTENCE[SN]
Mae dyn 31 oed o Ynys MÃ´n wedi gwadu achosi marwolaeth nyrs ger y Felinheli yng Ngwynedd drwy yrru'n beryglus.

[SN]RESTBODY[SN]
Bu farw Susan Owen, 50 oed, oedd yn byw ger Llangefni, wrth iddi yrru ei char BMW ar ffordd y B4547, Nant y Garth, ar 23 Medi'r llynedd.
Mae'r erlyniad yn honni fod Barry Slaymaker, o Faes Meurig, Gwalchmai, yn gyrru fan VW Transporter mewn modd peryglus.
Cafodd Mr Slaymaker ei ryddhau ar fechniaeth gan y Barnwr Merfyn Hughes QC yn Llys y Goron Caernarfon, ac fe fydd yn wynebu achos llys ym mis Tachwedd.
