[SN]URL[SN]
http://web.archive.org/web/20170715020251/http://www.bbc.com/newyddion/40611466

[SN]TITLE[SN]
Ymchwilio i gwyn yn erbyn cyflwynydd Radio Cymru, Tommo

[SN]FIRST-SENTENCE[SN]
Ni fydd cyflwynydd BBC Radio Cymru, Andrew Thomas, neu Tommo, yn darlledu ar yr orsaf am gyfnod yn dilyn cwyn yn ei erbyn.

[SN]RESTBODY[SN]
Mae BBC Cymru ar ddeall bod y gwyn yn deillio gan aelod o'r cyhoedd, ac yn ymwneud â sylwadau honedig gafodd eu gwneud gan y cyflwynydd mewn gŵyl gerddorol, ac nid unrhywbeth gafodd ei ddweud ar ei raglen.
Roedd Tommo yn un o'r cyflwynwyr fu'n annerch y torfeydd yn ystod Gŵyl Nôl a Mla'n yn Llangrannog ar benwythnos 7 ac 8 Gorffennaf.
Dywedodd llefarydd ar ran BBC Radio Cymru: "Rydym wedi derbyn cwyn ac yn ymchwilio i'r mater.
"Tra bo'r ymchwiliad yn parhau, ni fydd Tommo yn darlledu ar BBC Radio Cymru."
Nid oedd Tommo am wneud sylw ar y mater.
