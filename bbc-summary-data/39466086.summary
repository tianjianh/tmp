[SN]URL[SN]
http://web.archive.org/web/20170402011029/http://www.bbc.co.uk/newyddion/39466086

[SN]TITLE[SN]
Dyn o Langefni mewn cyflwr difrifol wedi ymosodiad ym Mangor

[SN]FIRST-SENTENCE[SN]
Mae dyn 28 oed o Langefni mewn cyflwr difrifol yn yr ysbyty yn dilyn ymosodiad ym Mangor.

[SN]RESTBODY[SN]
Cafodd yr heddlu eu galw i leoliad tu allan i glwb nos Peep ar Stryd y Deon ychydig cyn 02:00 fore Sadwrn.
Yno fe ddaethon nhw o hyd i'r dyn oedd yn anymwybodol. Cafodd ei gludo mewn ambiwlans i Ysbyty Gwynedd.
Mae dyn lleol 26 oed yn y ddalfa ar Ã´l iddo gael ei arestio ar amheuaeth o ymosod.
Mae Heddlu'r Gogledd yn credu bod 'na wrthdaro tu mewn i'r clwb nos cyn yr ymosodiad.
Ychwanegon nhw bod eu meddwl yn "agored" o ran cymhelliad yr ymosodwr, ac maen nhw'n apelio am dystion i'r digwyddiadau tu mewn a thu allan i'r clwb.
