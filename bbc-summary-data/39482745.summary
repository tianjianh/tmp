[SN]URL[SN]
http://web.archive.org/web/20170404033918/http://www.bbc.co.uk/newyddion/39482745

[SN]TITLE[SN]
Pobl anabl yn cael eu 'hanwybyddu' medd adroddiad

[SN]FIRST-SENTENCE[SN]
Mae pobl anabl yng Nghymru yn cael eu hanwybyddu, yn 么l adroddiad gan gorff sy'n ymgyrchu yn erbyn gwahaniaethu.

[SN]RESTBODY[SN]
Yn 么l y Comisiwn Cydraddoldeb a Hawliau Dynol (CCHD), nid yw pobl anabl yn cael eu trin yn ddinasyddion cyfartal, er gwaethaf deddfwriaeth i amddiffyn eu hawliau.
Mae pwyllgor Cymreig y CCHD am i Lywodraeth Cymru ganolbwyntio ar gydraddoldeb.
Dywedodd y llywodraeth y byddai'n ymateb ar 么l ystyried yr adroddiad.
Yn 么l yr adroddiad, mae gan bobl anabl ddiffyg cyfleoedd addysg a gwaith, ac mae'r gwahaniaeth rhwng cyflogau pobl anabl a phobl eraill yn "lledu".
Mae hefyd yn datgan bod pobl anabl yn dal i gael trafferth defnyddio gwasanaethau trafnidiaeth, iechyd a thai, a bod "mynediad i gyfiawnder yn gwaethygu".
Mae newidiadau i'r system les yn "effeithio'n sylweddol ar safonau byw sy'n isel yn barod" i bobl anabl.
Daeth yr adroddiad i'r canlyniad bod:
Dywedodd cadeirydd y pwyllgor, June Milligan, bod yr adroddiad yn dangos bod pobl anabl yng Nghymru a Prydain yn cael eu hanwybyddu.
Ychwanegodd: "Mae'r newidiadau sydd eu hangen yn cynnwys lleihau'r bylchau addysg a gwaith i bobl anabl a chynyddu nifer y bobl anabl sydd mewn swyddi cyhoeddus a gwleidyddiaeth."
Mewn datganiad, dywedodd llefarydd ar ran Llywodraeth Cymru bod fframwaith ar fyw'n annibynnol yn adnabod y "rhwystrau y mae pobl anabl yn eu hwynebu yn eu bywydau".
Ychwanegodd y llefarydd bod y llywodraeth yn gweithio gyda phobl anabl i adolygu'r fframwaith, a bod problemau hir dymor na fyddai'n cael eu datrys dros nos.
