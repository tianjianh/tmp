[SN]URL[SN]
http://web.archive.org/web/20170420020401/http://www.bbc.co.uk/newyddion/39645172

[SN]TITLE[SN]
Heddlu'n trin marwolaeth Katrina Evemy fel llofruddiaeth

[SN]FIRST-SENTENCE[SN]
Mae'r heddlu yn trin marwolaeth dynes o Lanelli fel achos o lofruddiaeth wedi iddi farw yn yr ysbyty fore Mercher.

[SN]RESTBODY[SN]
Roedd Katrina Evemy, 19, mewn cyflwr difrifol yn yr ysbyty yn dilyn digwyddiad yn ei chartref yn Rhodfa'r Graig brynhawn Iau.
Cadarnhaodd Heddlu Dyfed-Powys bod swyddogion bellach yn trin y farwolaeth fel achos o lofruddiaeth.
Dydd Llun fe ymddangosodd Dylan Hywel Harries, 21, yn Llys Ynadon Llanelli ar gyhuddiad o geisio llofruddio.
Cafodd Harries, o Banteg, Llanelli, ei gadw yn y ddalfa tan ei ymddangosiad nesaf yn y llys.
Mae swyddogion yn dal i apelio ar unrhyw dyst i gysylltu Ã¢ nhw drwy ffonio 101.
