[SN]URL[SN]
http://web.archive.org/web/20170125213558/http://www.bbc.co.uk/newyddion/38738948

[SN]TITLE[SN]
Dewis mesur Dai Lloyd ar ddiogelu enwau lleoedd hanesyddol

[SN]FIRST-SENTENCE[SN]
Mae ACau wedi cymryd rhan mewn pleidlais ar hap i ddatblygu syniad yn fesur Cynulliad, gyda chynnig Dai Lloyd i ddiogelu enwau lleoedd hanesyddol wedi'i ddewis.

[SN]RESTBODY[SN]
Roedd gan aelodau Cynulliad y gwrthbleidiau a mainc Ã´l Llafur y cyfle i gynnig cyfraith newydd ddydd Mercher.
Fe wnaeth cyfanswm o 29 AC gymryd rhan, ac roedd un syniad yn cael ei ddewis ar hap i gael ei ddatblygu yn fesur Cynulliad.
Cynnig Mr Lloyd oedd ar gyfer deddf newydd i ddiogelu enwau lleoedd hanesyddol yng Nghymru.
Mae Comisiynydd y Gymraeg, Meri Huws wedi galw yn y gorffennol i'w gwneud yn anghyfreithlon i newid enwau lleoedd hanesyddol yng Nghymru.
Daw'r cynnig yn dilyn cyfres o ddadleuon dros newid enwau dros y blynyddoedd, gan gynnwys ffrae dros Blas Glynllifon ger Caernarfon, oedd yn cael ei alw'n 'Wynnborn Mansion' mewn deunydd marchnata.
Mae ganddo 25 diwrnod gwaith i ofyn i'r Cynulliad bleidleisio os y dylai'r mesur gael ei gyflwyno.
Bydd ganddo 13 mis i ddatblygu ei syniad a'i gyflwyno i'r aelodau cyn iddyn nhw gael y cyfle i graffu arno a'i ddiwygio.
Pe byddai'r mesur wedyn yn derbyn cefnogaeth gan y mwyafrif o ACau, byddai'n dod yn gyfraith.
Yn y pedwerydd Cynulliad, cafodd mesurau ar lefelau staffio nyrsys a chartrefi symudol preswyl - gafodd eu cynnig yn y modd yma - eu gwneud yn gyfraith.
