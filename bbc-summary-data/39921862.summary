[SN]URL[SN]
http://web.archive.org/web/20170515223931/http://www.bbc.co.uk/newyddion/39921862

[SN]TITLE[SN]
Dyn yn y llys wedi'i gyhuddo o lofruddio Tracy Kearns

[SN]FIRST-SENTENCE[SN]
Mae dyn o Fae Cinmel yn Sir Conwy wedi ymddangos o flaen llys i wynebu cyhuddiad o lofruddio Tracy Kearns.

[SN]RESTBODY[SN]
Yn ystod y gwrandawiad yn Llys Ynadon Llandudno fe siaradodd y diffinydd Anthony James Bird, 48, i gadarnhau ei enw, ei gyfeiriad a'i ddyddiad geni.
Clywodd y llys ei fod wedi ei gyhuddo o lofruddio Tracy Kearns rhwng 7 ac 11 Mai yn eu cartref yn Rhodfa'r Gader ym Mae Cinmel.
Cafodd ei gadw yn y ddalfa a bydd yn ymddangos o flaen Llys y Goron Yr Wyddgrug ddydd Mawrth.
Mae corff gafodd ei ddarganfod gan Heddlu Gogledd Cymru ddydd Sadwrn wedi ei adnabod fel un Ms Kearns, oedd wedi bod ar goll ers 7 Mai.
