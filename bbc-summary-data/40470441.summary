[SN]URL[SN]
http://web.archive.org/web/20170702003048/http://www.bbc.co.uk/newyddion/40470441

[SN]TITLE[SN]
Geraint Thomas yn ennill cymal cynta'r Tour de France

[SN]FIRST-SENTENCE[SN]
Mae Geraint Thomas o Team Sky wedi cipio'r crys melyn ar ddiwrnod cyntaf y Tour de France.

[SN]RESTBODY[SN]
Fe gwblhaodd y Cymro 32 oed o Gaerdydd y cymal cychwynol yn Dusseldorf mewn 16 munud 4 eiliad, 12 eiliad o flaen pencampwr y llynedd, ei gyd aelod yn Team Sky, Chris Froome.
Dyma'r tro cyntaf i Thomas ddod i'r brig yn un o gymalau'r gystadleuaeth hon, nag unrhyw un o'r prif bencampwriaethau.
Mae'n ddechrau gwych iddo, yn enwedig o ystyried iddo orfod rhoi'r gorau i'w ras yn y Giro d'Italia fis Mai, ar Ã´l cael ei anafu'n ddrwg mewn damwain.
Mewn cyfweliad ar ITV4 yn dilyn y ras, dywedodd: "Mae'n afreal, dyma ddechrau fy wythfed Tour, a'r cymal cyntaf i mi ei ennill.
"Wnes i ddim breuddwydio y byddai hyn yn digwydd. Mae'n anghredadwy."
