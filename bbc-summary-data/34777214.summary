[SN]URL[SN]
http://web.archive.org/web/20170326023559/http://www.bbc.co.uk/newyddion/34777214

[SN]TITLE[SN]
Lluniau'r llynnoedd

[SN]FIRST-SENTENCE[SN]
Mae 22 Mawrth wedi ei ddynodi yn Ddiwrnod Dŵr y Byd. Tra bod yna brinder dirfawr o'r adnodd naturiol hollbwysig yma mewn sawl rhan o'r byd, mae dŵr a'r llynnoedd sy'n ei ddal ymhlith un o drysorau amhrisiadwy Cymru.

[SN]RESTBODY[SN]
Dyma i chi gasgliad o rai o'n llynnoedd mwyaf trawiadol:
Cafodd cronfa ddwr Llyn Clywedog ei hagor yn 1967 er mwyn darparu dŵr i Birmingham a'r cyffiniau yng nghanolbarth Lloegr. Cafodd y llyn ei greu drwy godi argae ar afon Clywedog.
Mae Llyn Crafnant yn Nyffryn Conwy yn gorwedd rhwng Coedwig Gwydir â mynyddoedd Y Carneddau
Llyn Tegid yw llyn naturiol mwyaf Cymru. Mae'n mesur 3.7 milltir rhwng y Bala a Llanuwchllyn
Mae Llyn y Fan Fawr wrth odre'r Mynydd Du ym Mannau Brycheiniog.  Hwn yw'r llyn naturiol mwyaf yn y parc Cenedlaethol. Ychydig filltiroedd i'r dwyrain, mae ei chwaer-lyn, Llyn y Fan Fach
Llynnoedd Cregennan dan gysgod Cader Idris
Cronfa ddŵr Tal-y-bont ar Wysg rhwng Aberhonddu a Chrughywel. Mae hi'n un o nifer o gronfeydd ym Mannau Brycheiniog.
Mae cronfa ddŵr Penygarreg yn un o rwydwaith o gronfeydd yng Nghwm Elan ger Rhaeadr. Mae'r dŵr yn cyflenwi anghenion dinas Birmingham. Dechreuodd y gwaith o foddi'r cwm ar ddiwedd yr ail ganrif ar bymtheg.
Saif Cwm Idwal yn Nyffryn Ogwen rhwng Bethesda a Chapel Curig. Mae glannau Llyn Idwal yn fan cyfoethog i fywyd gwyllt. Mae blodyn prin Lili'r Wyddfa yn tyfu yma - yr unig aelod o'r genws Gagea sy'n tyfu tu hwnt i ganolbarth Asia.
Cafodd llyn Parc y Rhath, Caerdydd ei agor yn swyddogol yn 1894. Yn ddiweddarch cafodd y goleudy ei godi i gofio   Capten Robert Falcon Scott, arweinydd yr ymgais aflwyddiannus i gyrraedd Pegwn y De am y tro cyntaf yn 1912.
Cafodd cronfa ddŵr Llyn Efyrnwy, ei chreu yn Oes Fictoria gan bod Corfforaeth Dinas Lerpwl yn galw am ddŵr glân. Bu'n rhaid i'r gymuned leol gael ei dad wreiddio er mwyn boddi'r ardal rhwng 1881 a 1888.
Mae'r olygfa hon o'r Wyddfa a'i chriw o ben draw Llyn Padarn, Llanberis yn un o'r rhai mwya cyfarwydd a thrawiadol yng Nghymru. Ond fel y gwelwch chi yn y lluniau gwych yma gan Hefin Owen mae hi'n olygfa sydd hefyd yn newid yn rhyfeddol o dymor i dymor.
Y wawr yn torri dros Lyn Cwellyn ger pentre Rhyd Ddu yn Nyffryn Nantlle. Yn wahanol iawn i nifer o lynnoedd eraill yr oriel luniau hon pobl Cymru - yng Ngwynedd ac Ynys Môn - sy'n elwa o'r cyflenwad dŵr.
Llun dramatig o Lyn Nantlle.
Llyn Syfaddan, Bannau Brycheiniog ger pentref Llangors yw llyn naturiol mwyaf y de, Cyfeiriodd Gerallt Gymro at y llyn gan sôn fod traddodiad y byddai adar Syfaddan yn canu pan fyddai gwir dywysog y Deheubarth yn galw arnyn nhw.
