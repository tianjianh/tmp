[SN]URL[SN]
http://web.archive.org/web/20170318035328/http://www.bbc.co.uk/newyddion/39310886

[SN]TITLE[SN]
Ffermio: 'Oedi taliadau yn rhoi straen'

[SN]FIRST-SENTENCE[SN]
Mae un undeb amaethyddol wedi rhybuddio fod oedi mewn taliadau gan Llywodraeth Cymru i gannoedd o ffermwyr yn rhoi straen ar y diwydiant yng Nghymru.

[SN]RESTBODY[SN]
Dywedodd Undeb Amaethwyr Cymru fod tua 500 o fusnesau yn dal i aros am eu taliadau o Bolisi Amaeth Cyffredin yr UE (CAP) i gael eu prosesu.
Dywedodd Huw Jones o Undeb Amaethwyr Cymru, wrth BBC Cymru fod yr oedi yn "annerbyniol".
Ond dywedodd Llywodraeth Cymru nad oes cyfnod talu wedi ei osod.
Dywedodd Undeb Amaethwyr Cymru fod y rhan fwyaf o'r rhai sy'n wynebu oedi wedi eu lleoli yng Ngwynedd, gyda 21% o'r bobl sy'n disgwyl taliadau yng Nghymru, wedi eu lleoli o fewn y sir.
Ym Mhowys mae 62 o bobl yn aros am arian i gael ei dalu, gyda'r mwyafrif yn disgwyl eu taliadau erbyn canol mis Ionawr.
"Mae'r oedi yn afresymol. Mae'r taliadau yn cael eu rhoi drwy fisoedd yn hwyrach na'r sefyllfa'r llynedd," meddai Mr Jones.
Dywedodd Tegid Jones, ffermwr o Fachynlleth, sydd yn aros am ei daliadau CAP, ei fod yn ei chael hi'n anodd gyda'r sefyllfa ariannol.
Dywedodd: "Ers mis Rhagfyr, rwyf wedi bod yn ffonio ddwywaith yr wythnos, a dwi'n dal ddim callach.
"Dwi wedi ffeindio fy hun mewn twll mawr, mae gen i filiau a thaliadau yn mynd allan ac nid oes dim yn dod yn Ã´l i mewn."
Ond dywedodd llefarydd ar ran Llywodraeth Cymru fod 97% o'r holl geisiadau ar gyfer y Cynllun y Taliad Sylfaenol - y gronfa amaethyddol ar gyfer "gwarchod a gwella cefn gwlad", wedi cael eu gwneud.
"Er bod Llywodraeth Cymru wedi ymrwymo i brosesu y rhan fwyaf o'r taliadau BPS erbyn diwedd mis Ionawr - nid oes cyfnod talu penodol," meddai.
"Fel ar gyfer Glastir, nid ydym wedi gwneud ymrwymiad ar amseriad y taliadau Glastir. Fodd bynnag, rydym yn anelu i brosesu nhw i gyd erbyn diwedd mis Ebrill, ac eithrio ar y ceisiadau mwyaf cymhleth."
