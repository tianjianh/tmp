[SN]URL[SN]
http://web.archive.org/web/20170316235519/http://www.bbc.co.uk/newyddion/39289838

[SN]TITLE[SN]
Carcharu dyn am ddynladdiad cyfreithwraig o Gaerfyrddin

[SN]FIRST-SENTENCE[SN]
Mae dyn wedi ei garcharu am 13 mlynedd a hanner ar 么l iddo gyfaddef i ddynladdiad ei gariad.

[SN]RESTBODY[SN]
Fe blediodd Dean Jones, 38 oed, yn euog i ddynladdiad mewn achos yn Llys y Goron Abertawe yn gynharach yn y mis.
Bu farw partner Jones, Alison Farr-Davies, oedd yn gyfreithwraig 42 oed o ardal Caerfyrddin, ar 么l iddi ddioddef anafiadau difrifol i'w phen ar 么l cwympo lawr grisiau yn ei fflat yn Abertawe ym mis Medi llynedd.
Dyfarnodd y llys nad oedd Jones wedi llwyddo i sicrhau bod Ms Farr-Davies wedi derbyn triniaeth i'w anafiadau yn syth.
Roedd adroddiad gan y patholegydd hefyd yn dangos anafiadau corfforol o ganlyniad i drais ar gorff Ms Farr-Davies, gan gynnwys brathiadau, asennau oedd wedi eu torri a thrawma i'w wyneb.
Clywodd y llys hefyd bod y ddau wedi bod yn cweryla o ganlyniad i geisio gwella o'u problem cyffuriau.
Dangosodd canlyniadau tocsicoleg bod y ddau mewn cyfnod o ddiddyfnu (withdrawal) oddi ar gyffuriau dosbarth A pan fu farw Ms Farr-Davies.
Cyfaddefodd Jones nad oedd wedi ceisio chwilio am gymorth meddygol yn syth pan ddisgynnodd Ms Farr-Davies lawr y grisiau.
Dywedodd y barnwr bod Jones wedi ymosod ar ei gariad yn "ddireswm a disynnwyr", a bod Ms Farr-Davies "yn gwbl ddiamddiffyn yn dilyn ei hymgais i ddod oddi ar gyffuriau".
Bydd Jones yn gorfod treulio o leiaf dwy dreuan o'r ddedfryd dan glo cyn cael ei ystyried am bar么l.
