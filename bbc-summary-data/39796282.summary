[SN]URL[SN]
http://web.archive.org/web/20170509001507/http://www.bbc.co.uk/newyddion/39796282

[SN]TITLE[SN]
Y Cynghorydd Huw Thomas yw arweinydd newydd Cyngor Caerdydd

[SN]FIRST-SENTENCE[SN]
Mae cynghorwyr Llafur Cyngor Caerdydd wedi dewis Huw Thomas fel arweinydd newydd.

[SN]RESTBODY[SN]
Mae Mr Thomas yn olynu Phil Bale sydd wedi bod yn arweinydd ar gyngor mwyaf Cymru ers 2014.
Dywedodd un ffynhonnell o'r blaid ddydd Gwener fod nifer yn anhapus Ã¢ Phil Bale. Ef oedd arweinydd y cyngor cyn yr etholiadau lleol ac roedd rhai wedi ei ddisgrifio fel "gwleidydd di-glem".
Roedd Mr Thomas, sy'n gynghorydd yn ward Splott yn un o bump oedd wedi rhoi eu henwau ymlaen ar gyfer yr arweinyddiaeth.
Daw Mr Thomas sy'n 31 oed yn wreiddiol o Aberystwyth.
Mae'n debyg mai Lynda Thorne, Ed Stubbs, Graham Hinchey a Chris Weaver oedd yr ymgeiswyr eraill.
Mae'r Ceidwadwyr bellach yn cymryd lle'r Democratiaid Rhyddfrydol fel y brif wrthblaid ar y cyngor gyda 20 sedd.
Mae'r Ceidwadwyr hefyd wedi dewis arweinydd newydd wedi i David Walker ildio'r awennau.
Y cynghorydd Adrian Robson, cynghorydd Rhiwbina a Phantmawr sy'n olynu Mr Walker.
