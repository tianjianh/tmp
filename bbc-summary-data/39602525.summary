[SN]URL[SN]
http://web.archive.org/web/20170414231040/http://www.bbc.co.uk/newyddion/39602525

[SN]TITLE[SN]
Achub caiaciwr aeth i drafferthion oddi ar Ynys Môn

[SN]FIRST-SENTENCE[SN]
Cafodd bad achub eu galw ddydd Gwener wedi i gaiaciwr fynd i drafferthion oddi ar arfordir Ynys Môn.

[SN]RESTBODY[SN]
Dywedodd yr RNLI eu bod wedi lansio bad achub am 11:00 i fynd i helpu'r dyn yn ei bedwardegau, a bod gwylwyr y glannau a hofrennydd o Gaernarfon hefyd wedi cynorthwyo.
Cafwyd hyd i'r dyn yn ei bedwardegau, oedd yn gwisgo'r offer diogelwch priodol, yn gafael yn y caiac ar ôl methu â dringo nôl arno.
Roedd yn dangos arwyddion o dansuddo, a chafodd ei drosglwyddo i Ysbyty Gwynedd ym Mangor.
